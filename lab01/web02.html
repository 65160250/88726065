<!DOCTYPE html>
<html lang="en">

<head>
    <title>My Blog</title>
    <meta charset="utf-8">
    <link rel="stylesheet" href="style.css">
</head>

<body>
    <header>
        <h1>My Blog</h1>
        <nav>
            <a href="blog.html">หน้าแรก</a>
            <a href="#">บทความ</a>
            <a href="#">เกี่ยวกับ</a>
        </nav>
    </header>
    <main>
        <article>
            <header>
                <h2>สถานการณ์ป่าไม้</h2>
                <time datetime="2022-09-01">1 กันยายน 2565</time>
            </header>
            <center><img src="images/forest.jpg" alt="รูปภาพประกอบบทความ"></center>
            
        </article>
        <strong>ป่าไม้…</strong>
        <center>
            <p>นับได้ว่าเป็นทรัพยากรที่มีความสำคัญต่อมนุษย์โลกทั้งทางตรงและทางอ้อมอย่างยิ่ง เป็นแหล่งทรัพยากรธรรมชาติสำคัญที่ถือเป็นตัวช่วยในการรักษาอุณหภูมิของโลกให้คงที่ เพราะมีคุณสมบัติสำคัญคือสามารถดูดซับก๊าซคาร์บอนไดออกไซด์ (CO2) จากบรรยากาศ เพิ่มความชื้นจากการปล่อยไอน้ำสู่บรรยากาศ ปกป้องพื้นดินจากแสงแดด ช่วยรักษาสมดุลและความหลากหลายทางธรรมชาติ เป็นพื้นที่ต้นน้ำ แหล่งกักเก็บน้ำตามธรรมชาติ และยังเป็นแหล่งที่อยู่ให้กับสัตว์ป่านานาชนิด</p>
        </center>
        <strong>ชีวิตและหน้าที่ของเจ้าป่า </strong>
        
            <p>หากนึกถึงสัตว์ที่มักจะดำรงชีวิตอยู่อย่างโดดเดียวแล้ว เสือโคร่งคงเป็นสัตว์อีกหนึ่งชนิดที่ต้องถูกหยิบยกขึ้นมาพูดถึง แน่นอนว่า ‘เจ้าลายพาดกลอน’ นั้นมีชีวิตที่รักความสันโดษ แต่มีข้อยกเว้นไว้สำหรับแม่เสือที่มีลูกอ่อน ขณะเดียวกันเสือแต่ละตัวอาจจะมีอาณาเขตหากินที่ไม่ห่างไกลกันนัก เสือโคร่งบางตัวอาจมีพฤติกรรมการเข้าสังคม อย่างการแบ่งปันเหยื่อซึ่งกันและกันอีกด้วย</p>
            <p>โดยทั่วไปเสือโคร่งมักจะหลบซ่อนตัวอยู่ตามถ้ำ โพรงไม้ และในบริเวณที่มีต้นไม้ขึ้นปกคลุมอย่างหนาแน่น ส่วนใหญ่มักจะออกมาในตอนกลางคืน ซึ่งเสือโคร่งแต่ละตัวจะมีอาณาเขตอาศัยเป็นของตัวเอง มีงานวิจัยเสือโคร่งของสถานีวิจัยสัตว์ป่าเขานางรำ ในพื้นที่เขตรักษาพันธุ์สัตว์ป่าห้วยขาแข้งพบว่า เสือเพศผู้มีขนาดพื้นที่อาศัยประมาณ 267-300 ตารางกิโลเมตร ส่วนเพศเมียมีขนาดพื้นที่อาศัยประมาณ 60-70 ตารางกิโลเมตร ในพื้นที่ที่มีเหยื่ออุดมสมบูรณ์ </p>
            <p>ดังนั้นหากพูดตามเรื่องความสัมพันธ์ระหว่างสิ่งมีชีวิตในระบบนิเวศแล้ว เสือโคร่งถือเป็น ‘ผู้ล่า’ ที่อยู่บนสุดของสายใยอาหาร (food web) โดนการล่าเหยื่อของเสือนั้น ถือเป็นการสร้างความสัมพันธ์ที่ช่วยทำให้ระบบนิเวศมีความสมดุลเกิดขึ้น </p>
            <p>เสือโคร่งมีหน้าที่เป็น ‘ผู้ควบคุมจำนวนประชากร’ สัตว์กินพืชในผืนป่าไม่ให้มีจำนวนมากเกินไป ซึ่งอุปมาอุปมัยได้ว่า หากป่าแห่งใดมีเสือโคร่งอาศัยอยู่ ผืนป่าแห่งนั้นย่อมมีสัตว์ที่เป็นอาหารของเสือโคร่งมาก ดังนั้นเสือโคร่งจึงสามารถเป็นดัชนีชี้วัดความอุดมสมบูรณ์ของผืนป่าที่มีสัตว์ป่าดำรงอยู่ได้อย่างชัดเจน</p>
        <center><img src="images/tiger2.jpg" alt="รูปภาพประกอบบทความ"></center>
        <strong>ล่าเหยื่อด้วยความสันโดษ</strong>
            <p>สำหรับอุปนิสัยโดยทั่วไปของเสือโคร่ง มักใช้ชีวิตเป็นปัจเจก สันโดษ และมักเป็น ‘นักล่าฉายเดี่ยว’ โดยมีวิธีการล่าเหยื่อด้วยการใช้ประสาทสัมผัสทางตาและฟังเสียง มากกว่าการดมกลิ่น และมักจะออกล่าเพียงตัวเดียว สำหรับวิธีการล่าเหยื่อของเสือโคร่งนั้น จะมีวิธีการซุ่มรอเช่นเดียวกันกับเสือและแมวทั่วไป โดยอาศัยต้นไม้ใบหญ้าพรางตัวแล้วค่อย ๆ ย่องเข้าไปใกล้เหยื่อทางด้านหลังหรือด้านข้าง เมื่อได้จังหวะและระยะพอเหมาะ เสือโคร่งก็จะกระโจนเข้าใส่เหยื่อที่หมายตาไว้อย่างรวดเร็ว โดยหมายที่บริเวณขอของเหยื่อซึ่งเป็นจุดตายสำคัญ </p>
            <p>เมื่อกินเหยื่อจนอิ่มหนำสำราญแล้ว เสือโคร่งก็จะนำหญ้าหรือเศษใบไม้มาคลุมอำพรางเหยื่อไว้ เพื่อกลับมากินซากที่เหลือต่อในสองถึงสามวัน ซึ่งเสือหนึ่งตัวสามารถกินเนื้อได้ถึง 40 กิโลกรัมในหนึ่งครั้ง เพราะฉะนั้นเสือต้องกินเก้งถึง 3 ตัวต่อสัปดาห์จึงจะเพียงพอต่อความต้องการของร่างกาย ถ้ากินกวาง 1 ตัวอาจอยู่ได้ทั้งสัปดาห์</p>
            <p>ดังนั้นสังคมสัตว์ผู้ล่าอันประกอบด้วย เสือโคร่ง เสือดาว เสือดำ และหมาใน จะสามารถอาศัยอยู่ร่วมกันได้อย่างยั่งยืน จึงจำเป็นต้องมีสัตว์ที่เป็นเหยื่อหลายชนิด และมีจำนวนมากเพียงพอต่อสัตว์ทั้งหมด</p>
            <p>มีบ้างหากประสบอยู่ในภาวะอาหารขาดแคลน เสือโคร่งก็อาจล่าสัตว์เล็กอย่างลิง นก ปลา หรือสัตว์เลื้อยคลาน หรือแม้แต่กระทั่งบางครั้งเสือโคร่งอาจฆ่าและกินเสือดาวหรือแม้แต่เสือโคร่งด้วยกันเอง รวมถึงสัตว์ล่าเหยื่อชนิดอื่น ๆ อีกด้วย</p>

    </main>
    
</body>

</html>